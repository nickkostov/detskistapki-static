<!DOCTYPE html>
<html lang="bg">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Полезна информация</title>
    <link rel="stylesheet" href="../styles/main.css">
</head>
<body>
    <header style="background-color: white; color: black;">
        <div class="container">
            <h1>Фабрика за думички с детски стъпки</h1>
            <nav>
                <ul>
                    <li><a href="../index.html">Home</a></li>
                    <li><a href="Contacts.html">Контакти</a></li>
                    <li><a href="Work.html">Дейности</a></li>
                    <li><a href="UsefulInformation.html">Полезно</a></li>
                    <li><a href="time-table.html">График</a></li>
                </ul>
            </nav>
        </div>
    </header>

    <main>
        <section id="useful-information" class="section">
            <h2>Полезна информация</h2>
            <p>Доверете се на логопеда, бъдете искрени с него, той работи за Вас и Вашето дете.</p>
            <p>Не се притеснявайте да споделите тревогите си относно Вашето дете с логопеда. Той така или иначе вижда ситуацията такава, каквато е в действителност, и е тук, за да ви помогне.</p>
            <p>Не питайте логопеда колко време ще продължи терапията, той не знае! Това зависи от много фактори, някои от които са извън неговия контрол.</p>
            <p>Логопедът не използва вълшебства. Той ще направи всичко по силите си, но това отнема време и постоянство. Въоръжете се с търпение, търпение, търпение…</p>
            <p>Не прехвърляйте отговорността за положителното развитие на Вашето дете изцяло на логопеда. Топката е споделена и, както във волейбола, за да не падне на земята, трябва отборно да я поддържаме във въздуха.</p>
            <p>Както във Физиката, така и в Логопедията: „Всяко действие има равно по големина и противоположно по посока противодействие“. Всяко действие, извършено в противодействие на терапевтичната работа, води до забавяне или липса на резултати.</p>
            <p>Вслушвайте се в препоръките на логопеда. Колкото и да обича да говори, повечето неща, които казва, са от огромно значение за крайната ви обща цел.</p>
            <p>Логопедът съветва Вас, а не детето Ви. Детето слуша Вас, а не Вие – него!</p>
            <p>Ако в събота сутрин Ви се спи, знайте, че на логопеда, който работи с Вашето дете, също му се спи, но спазва уговорката с Вас и Ви чака в кабинета си свеж като краставичка.</p>
            <p>Часовете, които имате за логопедична терапия, са с точно начало и точен край. Ако закъснеете, това е за Ваша сметка, а не за сметка на следващия, записан в графика.</p>
            <p>Внимание! Дори със затоплянето на времето след зимата, терапията продължава с пълна пара. Можете да отидете на детски рожден ден в парка след часа Ви при логопеда.</p>
            <p>Не прикривайте истината от логопеда. Детето Ви бърза да си каже всичко, веднага след като затворите вратата от външната страна, без дори някой да го пита.</p>
            <p>Чиста случайност! Разхождайки се по улицата, логопедът вижда как детето Ви ползва мобилните устройства, за които сте се споразумели да не се употребяват. Уверяваме Ви, тази препоръка не е напразна!</p>
            <p>Бабите и дядовците са прекрасен начин да прехвърлим грижите за детето през ваканцията. Но нека те, също като Вас, толкова отговорно да следят за изпълнението на домашната работа,  дадена от логопеда за почивката.</p>
            <p>Детето Ви прекарва средно по 120 минути седмично в логопедичния кабинет. Останалото време с него е Ваше – много хиляди минути. Забавлявайте се заедно!</p>
        </section>
    </main>

    <footer>
        <p style="text-align: center;">&copy; 2024 Фабрика за думички с детски стъпки. All rights reserved.</p>
    </footer>
</body>
</html>
